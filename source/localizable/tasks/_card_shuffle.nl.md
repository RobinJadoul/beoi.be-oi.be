
Je staat tegenover drie tafels die we A, B en C zullen noemen. Op tafel A bevindt zich een rij kaarten waarop telkens één cijfer staat zodat er een getal wordt gevormd. Je doel is om de kaarten naar tafel C te verplaatsen en zo het grootst mogelijke getal te maken. De enige actie die je mag uitvoeren is de linkerkaart van een tafel wegnemen en die aan de rechterkant van een andere tafel toevoegen. Je mag enkel kiezen uit deze drie bewerkingen:

* X: Neem weg van A en voeg toe aan C;
* Y: Neem weg van A en voeg toe aan B;
* Z: Neem weg van B en voeg toe aan C.

Vind voor de volgende drie beginsituaties (d.w.z. deze rij kaarten ligt op tafel A, de andere tafels zijn leeg) het grootst
mogelijke getal dat we kunnen bekomen: 349861, 912834, 864297. 

