Sommige structuren uit de Engelse grammatica kunnen we beschrijven met behulp van schema’s die bestaan uit cirkels en pijlen: de cirkels noemen we staten en pijlen noemen we overgangen. De overgangen verbinden de staten met elkaar, en zijn mogelijk voorzien van één of meerdere etiketten (gescheiden door komma’s als er meerdere zijn). Hier een voorbeeld:


<img src="/img/tasks/english-ex.png">
<hr />
Je ziet twee speciale staten: de meest linkse staat heeft een korte binnenkomende pijl die uit het niets vertrekt. Dit is de beginstaat. De meest rechtse staat is dubbel omlijnd: dat is de eindstaat.
Dit soort schema’s beschrijft op een compacte manier een aantal zinnen. Je gebruikt het schema als volgt: je vertrekt bij de beginstaat, en je volgt een pad van staat naar staat, via de overgangen, tot je bij de eindstaat komt. Bij elke overgang kies je één van de beschikbare etiketten (als er etiketten zijn). De rij van gekozen etiketten vormt nu een zin. Merk op dat je de eindstaat verschillende keren mag doorlopen, zolang je op het einde maar in de eindstaat eindigt. Bijvoorbeeld: het schema hierboven geeft je (o.a.) de zin « he likes computers », maar niet « I likes computers ».

Hieronder een ander en ingewikkelder voorbeeld, dat een aantal juiste en foute Engelse zinnen voorstelt:

<img src="/img/tasks/english.png">

<hr />

Duid voor elk van de zinnen hieronder aan of de zin door het schema voorgesteld kan worden.

* "the pretty pretty girl sees the boy who likes the pretty girl"
* "the girl who likes pretty pretty boy"
* "" (een lege zin)
* "who sees the pretty girl"
