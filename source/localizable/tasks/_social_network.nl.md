Emma is lid van een sociaal netwerk waar zij bevriend kan zijn met andere personen die ook lid zijn van dat netwerk. Het diagram hieronder toont de vrienden van Emma, en ook de vrienden van vrienden van Emma.
<img class="pull-right" src="/img/tasks/be-oi-facebook.png">

Een lijn tussen twee personen wil zeggen dat ze bevriend zijn op het sociale netwerk. Bijvoorbeeld, Sophie is vriend van Lisa en Lisa is vriend van Lucas, maar Sophie is geen vriend van Lucas.

Elke persoon kan zijn/haar foto's alleen delen met zijn/haar vrienden. Zodra iemand een vriend toegang geeft tot een foto, kunnen die vrienden commentaar geven op de foto. Zodra iemand commentaar geeft op een foto, kunnen diens vrienden de foto en die commentaar zien, maar ze kunnen zelf geen nieuwe commentaar geven, tenzij ze al in het begin toelating hadden om commentaar te geven.

Emma heeft een foto van haar huisdier gepost (een chihuahua genaamd Paris), maar ze wil niet dat Damien die foto te zien krijgt. Ze is er zeker van dat Damien niet plots bevriend zal worden met een van haar eigen vrienden (dus: het diagram hierboven zal niet veranderen).

**Beschouw de volgende personen. Mag Emma ze toegang geven tot de foto, als ze ook de garantie wil behouden dat Damien de foto nooit te zien zal krijgen?** Charlotte, Lucas, Damien, Lucie, Daan, Peter.
