Voor jou staat een reeks gesloten, ondoorzichtige dozen. Elke doos bevat ofwel 
een witte bal, ofwel een zwarte bal. De exacte beginconfiguratie is onbekend: 
je weet in het begin niet welke doos een bal van welke kleur bevat.

We vragen je om de best mogelijke strategieën te vinden om een reeks problemen 
op te lossen. De beste strategieën zijn diegene die je toelaten het probleem 
op te lossen in zo weinig mogelijk stappen in het allerslechtste geval: 
dat wil zeggen, in het geval dat de beginsituatie zo ongunstig mogelijk is.


##### Probleem 1

Er zijn 9 dozen en 7 witte ballen in totaal. Als je de best mogelijke strategie
gebruikt, hoeveel dozen moet je dan openen, in het slechtste geval, om zeker
één zwarte bal te vinden? 


##### Probleem 2

De dozen bevatten afwisselend een witte en zwarte bal (bijvoorbeeld *WZWZW* of *ZWZ*). 
Als je de best mogelijke strategie gebruikt, hoeveel dozen moet je dan openen,
in het slechtste geval, om het totale aantal zwarte ballen te bepalen, als er 3
dozen zijn? En als er 8 dozen zijn? en als er 85 dozen zijn?

