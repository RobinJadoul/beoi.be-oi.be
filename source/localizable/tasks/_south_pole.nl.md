Eind 2012, zoals voorspeld door de Maya's, ontdekten Australische wetenschappers tekenen van buitenaards leven op aarde. Om precies te zijn, vonden ze verschillende kaarten van oeroude ondergrondse kamers en gangenstelsels onder de zuidpool. De eerste kaart werd ontdekt op kerstavond, in Queen Mary Land. 
<img class="pull-right" src="/img/tasks/robots.png">

Bovendien hielp het toeval de wetenschappers een handje: ze slaagden er namelijk in om met behulp van sonar één van de ondergrondse kamers te lokaliseren en er zelfs een tunnel naartoe te boren. Nu zouden ze graag een kleine robot neerlaten in deze kamer.

Omdat de tunnels zich echter heel diep onder de grond bevinden, moet deze robot reeds zijn instructies krijgen vóór hij wordt neergelaten. Eenmaal in de kamer kan hij namelijk niet meer gecontacteerd worden, en enkel op het einde van zijn missie kan hij nog een korte video uitzenden naar de wetenschappers boven.

De robot begrijpt slechts vier eenvoudige opdrachten: noord, oost, zuid en west. Wanneer hij bijvoorbeeld de opdracht noord ontvangt, dan neemt hij de noordelijke uitgang van de kamer waarin hij op dat moment is, volgt daar de tunnel en blijft doorrijden totdat hij in de volgende kamer is aangekomen. Daarna voert hij de volgende opdracht uit. (De andere drie opdrachten werken op dezelfde manier, maar dan met een andere richting.)

De wetenschappers zijn vooral geïnteresseerd in de kamer die op de kaart is aangegeven met een zwarte stip. Jammer genoeg weten ze niet in welke van de kamers op de kaart de robot zal worden neergelaten. Welke opdrachten moeten ze geven zodat de robot met zekerheid eindigt in de juiste kamer?

**Geef de instructies die de robot moet krijgen, gegeven de kaarten hieronder.** Na de laatste instructie moet de robot aangekomen zijn in de kamer die aangeduid is met een zwarte stip, ongeacht in welke kamer hij vertrokken is.

<img src="/img/tasks/robots.png">
<img src="/img/tasks/robots2.png">
<img src="/img/tasks/robots3.png">

Op de derde kaart zie je een onstabiele tunnel helemaal links (stippellijn), die de robot in geen geval mag gebruiken!

